<p style="direction: rtl; text-align: right;">בכל תחום בעסקים מעדיפים <span style="text-align: right;">תמיד</span>&nbsp;לקחת החלטות כשיש כמה שיותר נתונים לגבי המצב.&nbsp;<span style="line-height: 1.6em;">נתונים חשובים להבנה יותר טובה ומלאה של המצב וגם כדי לעקוב אחר התקדמות ולעזור לסמן מטרות יותר מוגדרות (וכך גם יותר קל להתמיד בהן).</span></p>

<p style="direction: rtl; text-align: right;">אז למה, כשזה מגיע לבריאות שלנו, הנושא החשוב ביותר לרובנו, אנחנו מוותרים על הנתונים ובוחרים להאמין לחלוטין לרופא היחיד שמולנו.&nbsp;</p>

<p style="direction: rtl; text-align: right;">האינטרס שלנו לגבי הבריאות שלנו גדול יותר מהאינטרס של הרופא שלנו, אנחנו מהמרים על <strong>החיים</strong> שלנו.</p>

<p style="direction: rtl; text-align: right;">בעקבות ההבנה הזו נולדה תנועה חדשה. הנה <a href="http://www.ted.com/talks/dave_debronkart_meet_e_patient_dave.html">הקדמה חשובה והרצאה מרתקת על לקחת אחריות על הבריאות שלנו</a>&nbsp;(אפשר להפעיל תרגום לעברית).</p>

<p style="direction: rtl; text-align: right;">אחרי שראיתם את ההרצאה - מה כדאי לעשות?</p>

<p style="direction: rtl; text-align: right;">האם אנחנו חייבים לסמוך על רופא אחד ואולי שניים, או שאנחנו יכולים להתייעץ עם המומחים הטובים ביותר בעולם, שעזרו להמון אנשים לפנינו,&nbsp;גם על הבעיה הקטנה ביותר. &nbsp;בשביל זה נולדה החברה <a href="https://www.healthtap.com/#">HealthTab</a>. שם כמו בהרבה שירותים באינטרנט, משתמשים במומחים הגדולים ביותר בעולם ובפידבקים ממאות אלפי משתמשים כדי לתת את האיבחונים והטיפולים הטובים ביותר, והכל דרך הפלאפון.</p>

<p style="direction: rtl; text-align: right;">חבר שלי ישב בתור בקופת חולים, חיכה לרופא, שבזמן שהוא מחכה בתור, הוא קיבל תשובות מהמומחה המוביל בעולם לאותה הבעיה בדרך HeathTap בפלאפון, לפני שבכלל הגיע תורו!</p>

<p style="direction: rtl; text-align: right;">אם אתם עדיין סומכים מאוד עם הרופא שלכם, כדאי גם לראות את <a href="http://www.ted.com/talks/ben_goldacre_what_doctors_don_t_know_about_the_drugs_they_prescribe.html">ההרצאה המפורסמת הבאה על התרופות ותהליך האישור והשיווק שלהן</a>.</p>

<p style="direction: rtl; text-align: right;">אחד מהתחומים שנבעו מהתפיסה החדשה הוא המדידה העצמית. לנסות ולאסוף כמה שיותר מידע על עצמך כדי בכמה שיותר תחומים כדי לבדוק את עצמך. הארגון המוביל בתחום הוא&nbsp;<a href="http://quantifiedself.com/">Quantified Self</a>. באתר תוכלו למצוא אינספור מקורות מידע ודוגמאות לאיסוף נתונים עצמי.&nbsp;<a href="http://fora.tv/2012/10/16/4-Hour_Everything_How_Tim_Ferriss_Tracks_His_Lifes_Data">Tim Ferris</a>&nbsp;הוא אחד המובילים בתחום וכתב ספרים מרתקים ומומלצים מאוד בתחום.</p>

<p style="direction: rtl; text-align: right;">ואפשר גם לרתום את ההתקדמות הגדולה&nbsp;<a href="http://bits.blogs.nytimes.com/2012/09/07/big-data-in-your-blood/">בלמידה ממוחשבת להבנה מעמיקה יותר על הגוף</a>, מעבר להבנה הקיימת היום אצל הרופא הממוצע. כל מה שצריך זה <a href="http://www.ted.com/talks/john_wilbanks_let_s_pool_our_medical_data.html">לחשוף ולהשתמש במידע בכל מידע רפואי שאנחנו יכולים להשיג.</a></p>

<p style="direction: rtl; text-align: right;">המכשיר המוביל היום שאוסף הכי הרבה מידע הוא השעון של חברת <a href="http://www.mybasis.com/">Basis</a>. השעון מודד דופק, תנועה, רמת הזעה וטמפרטורת עור 24 ביממה. הוא שומר את הנתונים ומציג אותם בצורה ברורה ופשוטה בתוכנה מעולה שעוזרת לעמוד ביעדים לאורך חיים טוב יותר.</p>

<p style="direction: rtl; text-align: right;">המכשיר של&nbsp;<a href="http://www.bodymedia.com/">BodyMedia</a> מודד את אותם דברים, אך בעזרת רצועה מעל היד ולא כשעון.</p>

<p style="direction: rtl; text-align: right;">אלו עוד נתונים מעניינים לגבי הגוף שלנו:</p>

<h2 style="direction: rtl; text-align: right;">שינה</h2>

<p style="direction: rtl; text-align: right;">חשיבות השינה ידועה לכולם. הרבה מאוד אנשים הולכים למעבדות שינה כדי לטפל במגוון בעיות. אבל למה לא למדוד כל שינה בבית כאילו אתה נמצא במעבדת שינה? למה לא לשפר ולא רק לפתור בעיות?</p>

<p style="direction: rtl; text-align: right;">היום אפשר למדוד את איכות השינה, וגם להקליט נחירות.. בעזרת אמצעים פשוטים ואפילו בעזרת הפלאפון בלבד.</p>

<p style="direction: rtl; text-align: right;">השעון של&nbsp;<a href="http://www.mybasis.com/">Basis</a>&nbsp;בין השאר מודד גם איכות שינה.</p>

<h2 style="direction: rtl; text-align: right;">דם</h2>

<p style="direction: rtl; text-align: right;">במחזור הדם שלנו קיים מידע מאוד משמעותי לגבי הבריאות שלנו. אין בזה שום דבר חדש. &nbsp;השאלה היא, האם אנחנו בוחנים את המידע הזה בצורה הכי טובה? והאם אנחנו מבצעים מספיק מדידות ומבינים מה המשמעויות האמיתיות עבור הגוף האישי שלנו?</p>

<p style="direction: rtl; text-align: right;"><a href="http://www.wellnessfx.com/">Wellnessfx</a> היא חברה שמנחת את תוצאות בדיקות הדם שלנו לאורך זמן, <a href="http://www.youtube.com/watch?v=K3U5aeQ3hhQ&amp;feature=player_embedded">מציגה אותן בצורה ברורה</a> כדי שנבין מה צריך לעשות איתן, ומשתמשת בהמון מומחים שעוברים על התוצאות. יותר אמין מרופא משפחה אחד.</p>

<p style="direction: rtl; text-align: right;">בשביל להוזיל את התהליך, המציאו <a href="http://singularityhub.com/2012/11/09/cheap-paper-based-blood-tests-for-liver-damage-cost-only-pennies-dont-require-lab-equipment/">בדיקות דם שמודפסות על נייר!</a></p>

<h2 style="direction: rtl; text-align: right;">דופק</h2>

<p style="direction: rtl; text-align: right;">היום ניתן למדוד את הדופק ללא צורך בשום מכשור נוסף חוץ מהפלאפון הנייד. &nbsp;<a href="http://www.cardiio.com/">cardiio</a> היא אפליקציה אשר מודדת את הדופק ע&quot;י צילום הפנים שלך.</p>

<p style="direction: rtl; text-align: right;">שעון מאוד מדויק בזמן אמת לספורטאים הוא <a href="http://www.alphaheartrate.com/#alpha">AlphaHeartRate</a>.</p>

<h2 style="direction: rtl; text-align: right;">לחץ דם</h2>

<p style="direction: rtl; text-align: right;">היום אפשר למדוד לחץ דם ולהזין את זה ישירות לפלאפון למעקב לאורך זמן. <a href="http://www.withings.com/en/bloodpressuremonitor">Withings</a> הם דוגמה טובה.</p>

<h2 style="direction: rtl; text-align: right;">רמת חמצן בדם (<strong style="color: rgb(0, 0, 0); font-family: pill-gothic-600mg, sans-serif; font-size: 14px; line-height: 17px;">Oxygen Saturation</strong>) ורמת זרימת דם (<strong style="color: rgb(0, 0, 0); font-family: pill-gothic-600mg, sans-serif; font-size: 14px; line-height: 17px;">Perfusion Index</strong>)</h2>

<p style="direction: rtl; text-align: right;">אשמח שמישהו ירחיב על חשיבות הנתונים הללו..</p>

<p style="direction: rtl; text-align: right;"><a href="http://ispo2.com/">ispo2</a> הוא מכשיר פשוט וזול שמתחבר לפלאפון ומבצע בדיקות שעד לא מזמן ניתן היה לבצע רק במעבדה או בקופת חולים.</p>

<h2 style="direction: rtl; text-align: right;">משקל</h2>

<p style="direction: rtl; text-align: right;">כמובן שהמשקל חשוב מאוד, גם למראה וגם לבריאות. היום כבר ניתן לרכוש משקלים שעובדים ב WIFI כדי לשמור את התוצאות לאורך זמן. מודדים BMI.</p>

<p style="direction: rtl; text-align: right;"><a href="http://www.withings.com/en/scales">Withings</a> הם דוגמה טובה.</p>

<h2 style="direction: rtl; text-align: right;">גנים</h2>

<p style="direction: rtl; text-align: right;">הגנים אומנם לא קובעים הכל לגבי הבריאות שנו, אבל יכולים לספר הרבה על הגוף שלנו, על מחלות שאנחנו יותר פגיעים אליהן, לעזור לרופאים שלנו&nbsp;<a href="http://www.youtube.com/watch?feature=player_embedded&amp;v=JTIY310FGBU#!">לאבחן אותנו בצורה יותר מדויקת</a>&nbsp;ויותר מוקדם ואפילו ללמוד על המורשת שלנו ומי היו אבותינו.</p>

<p style="direction: rtl; text-align: right;">עד לא מזמן, היה מאוד מסובך ויקר לקבל מידע לגבי הגנום האישי שלנו, אך הטכנולוגיה מתקדמת בקצב מדהים והיום קיימת חברה -&nbsp;<a href="https://www.23andme.com/">23andme</a>, שמנתחת את הגנום האישי עבור 99$ בלבד. ואפילו ניתן להזמין את הערכה לישראל.</p>

<h2 style="direction: rtl; text-align: right;">יציבה</h2>

<p style="direction: rtl; text-align: right;">תחום שמצד אחד מוזכר הרבה ומצד שני מוזנח מאוד הוא יציבה. לשבת נכון. לעמוד נכון. <a href="http://lumoback.com/">Lumo</a> עוזר לשמור על יציבה נכונה ע&quot;י מדידה והתראה בזמן אמת כשאנחנו נמצאים בתנוחה לא נכונה.</p>

<h2 style="direction: rtl; text-align: right;">צואה</h2>

<p style="direction: rtl; text-align: right;">למרות שקצת מביך לדבר על זה, ידוע שהצואה והשתן שלנו אומר המון על הגוף שלנו. מתי תגיע המצאה שמנחת את הצואה והשתן שלנו בתוך השירותים, כשאף אחד לא צריך להתעסק עם זה ואפשר למדוד את זה יומיומית..</p>

<h2 style="direction: rtl; text-align: right;">קופת חולים?</h2>

<p style="direction: rtl; text-align: right;">רגע, אם אנחנו יכולים לבצע את כל המעקב הזה לבד, ולקבל עיצות ממוחים עולמיים בחינם דרך הפלאפון, למה אנחנו צריכים את קופת החולים?&nbsp;</p>

<p style="direction: rtl; text-align: right;">אם קופת החולים הייתה נותנת לנו לייצא את התוצאות של הבדיקות וכל התיק הרפואי שלנו לתוכנות שאנחנו רוצים, הם היו יכולים להפוך לרלוונטיים מאוד ואולי להיות המקום המאחסן את הנתונים. גם להעלות את הנתונים שאנחנו אוספים על עצמנו כדי שיהיו זמינים לרופאים של הקופה. למשל הנה דוגמה לתחרות פתוחה שארגן משרד הבריאות האמריקאי <a href="http://techcrunch.com/2013/01/20/open-sourced-electronic-medical-record/">לעיצוב&nbsp;מחדש של הגליון הרפואי</a>.&nbsp;ככה נוכל לסמוך עליהם יותר.&nbsp;אחרת, נראה שקופת החולים תהיה שירות שהולך ונעלם עם הקידמה..</p>

<h2 style="direction: rtl; text-align: right;">נקודות חן וסרטן עור</h2>

<p style="direction: rtl; text-align: right;">גם כאן, מידע הוא כוח. כדאי לסמוך יותר על מעקב לאורך זמן והשוואה ותוכנה מאשר על בדיקה פעם בתקופה של רופא ולסמוך על האבחנה החד פעמית שלו.</p>

<p style="direction: rtl; text-align: right;">פתרון טוב הוא <a href="http://www.molemap.co.il/">מיפוי שומות</a>.</p>

<h2 style="direction: rtl; text-align: right;">מצב רוח</h2>

<p style="direction: rtl; text-align: right;">כן, אפילו יש <a href="http://moodpanda.com/">אפליקציה למעקב אחר מצבי רוח</a>. זה כדי שתוכלו לזהות מה, מתי ואיפה עושה אתכם יותר שמחים. ושמחה זה בריאות...</p>

<h2 style="direction: rtl; text-align: right;">מיקום</h2>

<p style="direction: rtl; text-align: right;">איפה שאתם גרים משפיע בצורה רמה על הבריאות שלכם. הנה כמה <a href="http://blog.ted.com/2013/01/17/does-your-hometown-make-you-disease-prone-6-talks-on-how-location-impacts-health/">הרצאות מעניינות בנושא</a>.</p>

<p>&nbsp;</p>
